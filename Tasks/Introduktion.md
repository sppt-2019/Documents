# Introduktion
Først og fremmest tak for din deltagelse i dette eksperiment. Vi vil starte med at understrege at eksperimentet ikke tester dine evner som programmør, men derimod hvor egnet F# og C# er til spiludvikling.

Der er i alt 8 opgaver i sættet, fire af dem skal løses i C# og de sidste fire i F#. Det er ikke sikkert at du når at løse alle opgaverne og det er helt fint. Det vigtigste er at du når at prøve kræfter med F# og hele tiden husker at tale højt om dine tanker mens du programmerer.

Der er også vedlagt et ark med eksempler fra C# og F#, som du kan bruge som inspiration til opgaverne. Spørg endelig hvis du er i tvivl om hvad opgaverne går ud på eller du føler at du er gået i stå.